---
layout: default
---

<div class="page faq">
  <div class="section section-faq">
    <h2 class="section-header">Vanliga frågor och svar</h2>
    <p>Saknar du ett svar på en fråga? <a href="mailto:hej@invitationsdepartementet.se">Kontakta oss gärna</a>.</p>
  </div>
  <div class="wrapper wrapper-faq">

    <h1>Vad är invitationsdepartementet?</h1>
    <p>En middagsförmedling mellan de av oss som är nya i Sverige och de av oss som bott här hela eller större delen av våra liv. Invitationsdepartementet är en icke-statlig, ideell, partipolitisk och religiöst obunden organisation och utgörs av de som själva väljer att delta.</p>

    <h3>Kan jag delta i Invitationsdepartementet?</h3>
    <p>För att delta som gäst eller värd måste du vara minst 18 år. Medföljande barn är givetvis välkomna i alla åldrar. När du anmäler dig kommer du få välja om, 1) du vill bli bättre på svenska eller 2) talar svenska flytande. Alla som anmäler sig får berätta vilka de är och varför de vill bjuda på middag.</p>

    <h3>Vilka är det som vill bli bättre på svenska?</h3>
    <p>De flesta studerar på SFI (svenska för invandrare) och har kommit så pass långt i sin språkinlärning att de kan konversera. Många har hört talas om Invitationsdepartementet genom en så kallad middagsambassadör som besökt deras skola. Alla har fått informationen på svenska. Alla kommer från något land i världen som inte är Sverige.</p>

    <h3>Varför vill en svensk äta middag med mig? Vilka är de som pratar flytande svenska?</h3>
    <p>De flesta är uppvuxna i Sverige eller har bott här i så pass många år att de pratar flytande svenska. Många känner att de vill göra något för ett inkluderande samhälle och tycker att det är roligt att träffa någon från ett annat land.</p>

    <h3>Hur sker matchningen?</h3>
    <p>Den som lägger upp en middag i kalendern väljer själv gäst, baserat på de som anmält sitt intresse. Du som värd bestämmer själv om du kan tänka dig att äta med någon av motsatt kön.</p>

    <h3>Vem är det som ordnar middagarna?</h3>
    <p>Gäst och värd ordnar själva matchningen. Rekrytering av deltagare sköts av ideella så kallade middagsambassadörer som berättar om Invitationsdepartementet på SFI, lokala föreningar, osv.</p>

    <h3>Varför finns invitationsdepartementet?</h3>
    <p>Vi lever i ett segregerat samhälle där människor inte möts eller pratar med varandra. Det bästa sättet att lära sig ett nytt språk är genom att prata det, men många SFI-elever känner ingen svensk. Samtidigt är det många svenskar som inte känner någon som flyttat hit senare i livet. I det glappet agerar vi som mellanhand.</p>

    <h3>Förbinder jag mig till något mer än en enda middag?</h3>
    <p>Nej. Beroende på din känsla för vett och etikett och hur trevligt ni har får man givetvis bjuda tillbaka och träffas hur ofta ni önskar. Vill du gå bort/bjuda hem ytterligare nya gäster är det bara att höra av dig till valfri trevlig människa du möter i livet (eller Invitationsdepartementet.)</p>

    <h3>Vad är poängen med det?</h3>
    <p>Vi vill sänka trösklarna för att mötas. Vi tror att alla har tid att äta middag. Vi tycker att det är viktigt att förutsättningslösa möten uppstår som annars inte skulle skett.</p>

    <h3>Vad ska jag bjuda på?</h3>
    <p>Bjud på något du tycker är gott. Utöver att visa hänsyn till allergier och matpreferenser är det bara din egna kulinariska ambitionsnivå som avgör.</p>

    <h3>Får man servera alkohol?</h3>
    <p>Du får göra precis som du brukar och önskar. Det är du som är värd och ansvarar för att ni får en angenäm upplevelse som alla känner sig bekväma med.</p>

    <h3>Får man ta med sig någon?</h3>
    <p>Inbjudan gäller alltid + en vän eller respektive/barn. Gäst och värd synkar själva hur många ni blir innan middagen. Vi uppmuntrar alltid både gäst och värd att gå bort eller bjuda tillsammans med någon, för trygghet och att dela upplevelsen.</p>

    <h3>Kostar det något?</h3>
    <p>Nej. Det kostar inget att bli bjuden på middag. Som värd lagar du maten och ställer fram en extra tallrik, precis som när du bjuder vänner på middag. Det uppskattas dock om du tar en bild till facebook eller instagram som dokumentation av rörelsen och taggar den med #invitationsdepartementet.</p>

    <h3>Vad finns det för försäkring för mig som deltar?</h3>
    <p>Ingen. Hela initiativet bygger på förtroende för någon du ännu inte blivit bekant med. Tyvärr har vi inte resurser eller möjlighet att kolla register eller lämna några garantier för skadad egendom. Däremot träffar vi väldigt många trevliga människor som vi gärna kopplar samman med varandra. Skulle ett brott ske är det polisen du ska ta kontakt med.</p>

    <h3>Har det någonsin hänt något dåligt på en middag?</h3>
    <p>De enda dåliga middagarna har varit de fåtalet fall när gästen inte har kommit eller värden ställt in. Vi kan inte lämna några garantier för att människor som säger sig vill gå bort på middag sedan inte gör det. I övrigt har folk varit blyga, tysta eller bara tråkiga.</p>

    <h3>Hur många middagar har det varit?</h3>
    <p>Sedan starten 2014 har över 17 500 människor möts över middagsbordet i Sverige.</p>

    <h3>Jag har anmält mitt intresse att bjuda på middag, vad händer nu?</h3>
    <p>Du får sms och mejl när någon anmäler sitt intresse att komma på din middag. När du accepterat en av gästerna får du dennes telefonnummer och skickar då ett Välkommen-på-middag-sms till gästen med din adress, ev. kod, våning, namn på dörren och närmsta hållplats. Standardtid för middagar är 18.30. Om du föredrar en annan tid skriver du det i sms:et.</p>

    <h3>Jag har anmält intresse för att gå bort på middag, vad händer nu?</h3>
    <p>Logga in och välj en middag i kalendern att anmäla ditt intresse till. När värden accepterat din förfrågan så sms:ar hen dig med information om adress och hur du hittar dit.</p>

    <h3>Hur fungerar en middag?</h3>
    <p>En person ringer på dörren och man sätter sig tillsammans och äter mat. Människor kan vara jätteroliga eller halvtrista, blyga eller sociala, lik eller olika dig själv. Ha inte några större förväntningar utan ta det som det kommer med ett öppet sinne. Meningen med Invitationsdepartementet är att skapa ett inkluderande och tillitsfullt samhälle. Alla som deltar i projektet gör så på eget ansvar och av fri vilja. Det är då det blir som bäst.</p>

    <h3>Vill du engagera dig mer i Invitationsdepartemetnet, utöver att äta middag?</h3>
    <p>Invitationsdepartementet drivs av ideella krafter på olika orter. Som middagsambassadör marknadsför du Invitationsdepartementet på din ort. Du besöker regelbundet SFI och rekryterar svensktalande genom sociala medier och besök på företag/organisationer. Engagemanget kräver någon/några timmar varje vecka. Anmäl ditt intresse att bli ideellt engagerad här genom att  <a href="https://goo.gl/forms/2byONwfKS8Zh2CdT2"> klicka här och fylla i formuläret.</a> När du fyllt i och vi läst dina svar hör vi av oss med mer material.</p>

    <h3>Vad är United Invitations?</h3>
    <p>Invitationsdepartementet kom först, men allteftersom idén sprids pratar vi om United Invitations som samlingsnamn för middagsmöten över hela världen. I början skrev en del internationell media om Department of Invitations, men då byråkrat-svenska inte gör sig lika väl i översättning kallar vi fenomenet United Invitations.</p>

    <h3>När och vem startade Invitationsdepartement?</h3>
    <p>Första middagen var i slutet av februari 2014 i Stockholm. Ebba Åkerman började med detta efter att ha arbetat som lärarvikarie inom SFI under ett år och blivit bjuden på fantastiska måltider hemma hos sina elever. Hon insåg att Stockholm var en mer segregerad stad än vad hon kunnat ana och ville att hennes nya och gamla kompisar skulle mötas.</p>

    <h3>Något mer som jag bör veta?</h3>
    <p>Jo, vi delar alla ett ansvar för vilken värld vi vill leva i. Det här är ett enkelt sätt att öka förståelsen och se livet från ett annat perspektiv. Och det är dessutom väldigt roligt att träffa människor som en annars aldrig träffar eftersom en inte känner dem.</p>
  
   <p>Tillbaka till startsidan. <a href="href:http://www.invitationsdepartementet.se">Kontakta oss gärna</a>.</p>
  
  </div>
</div>
