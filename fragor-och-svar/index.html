---
layout: default
---

<div class="page faq">
  <div class="section section-faq">
    <h2 class="section-header">Vanliga frågor och svar</h2>
    <p>Saknar du ett svar på en fråga? <a href="mailto:{{ site.support }}">Kontakta Malcolm på Invitationsdepartementet</a>.</p>
  </div>
  <div class="wrapper wrapper-faq">

    <h3>Vad är invitationsdepartementet?</h3>
    <p>En middagsförmedling där svensktalande personer bjuder hem personer som studerar svenska på middag eller vice versa. Inget konstigare än mat, språk och möte. Invitationsdepartementet är ett icke-statligt, ideellt, partipolitiskt och religiöst obundet initiativ och utgörs av de som själva väljer att delta.</p>

    <h3>Kan jag delta i Invitationsdepartementet?</h3>
    <p>Vem som helst kan anmäla sitt intresse att bjuda eller gå bort på middag. När du anmäler dig kommer du få välja om, 1) du vill bli bättre på svenska eller, 2) om du pratar flytande svenska. Alla som anmäler sig får berätta vilka de är och varför de vill bjuda på middag.</p>

    <h3>Vilka är det som vill bli bättre på svenska?</h3>
    <p>De flesta studerar på SFI (svenska för invandrare) och har kommit så pass långt i sin språkinlärning att de kan konversera. Många har hört talas om Invitationsdepartementet genom en så kallad middagsambassadör som besökt deras skola. Alla har fått informationen på svenska. Alla kommer från något land i världen som inte är Sverige.</p>

    <h3>Varför vill en svensk äta middag med mig? eller Vilka är de som pratar flytande svenska?</h3>
    <p>De flesta är uppvuxna i Sverige eller har bott här i så pass många år att de pratar flytande svenska. Många känner att de vill göra något för ett inkluderande samhälle och tycker att det är roligt att träffa någon från ett annat land. Många har själva bott i andra länder och vet hur värdefullt det är att lära känna människor som redan är etablerade i samhället.</p>

    <h3>Hur sker matchningen?</h3>
    <p>Matchning sker ej mellan endast manligt och endast kvinnligt sällskap. Utöver detta sker matchningen endast i förhållande till ett datum som passar båda och rimliga reseavstånd. Vi kan inte garantera att familjer matchas med andra familjer, men försöker alltid hitta lekkamrater i lika åldrar.</p>

    <h3>Vem är det som ordnar middagarna?</h3>
    <p>Rekrytering av deltagare och middagsbokningar sköts av ideella så kallade middagsambassadörer. Vem som helst kan bli middagsambassadör genom att vara länken mellan SFI-elever, eller andra personer som vill förbättra sin svenska, och personer som redan talar flytande svenska.</p>

    <p>Alla middagsambassadörer arbetar ideellt så vänligen ha överseende med att det ibland kan dröja lite i kommunikationen.  </p>

    <h3>Varför finns invitationsdepartementet?</h3>
    <p>Vi lever i ett segregerat samhälle där människor inte möts eller pratar med varandra. Det bästa sättet att lära sig ett nytt språk är genom att prata det, men många SFI-elever känner ingen svensk. Samtidigt är det många svenskar som inte känner någon som flyttat hit senare i livet. I det glappet agerar vi som mellanhand i middagsbjudare och middagsgäster.</p>

    <h3>Förbinder jag mig till något mer än en enda middag?</h3>
    <p>Nej. Beroende på din känsla för vett och etikett och hur trevligt ni har får man givetvis bjuda tillbaka och träffas hur ofta ni önskar. Vill du gå bort/bjuda hem ytterligare nya gäster är det bara att höra av dig till valfri trevlig människa du möter i livet (eller Invitationsdepartementet.)</p>

    <h3>Vad är poängen med det?</h3>
    <p>Vi vill sänka trösklarna till att mötas. Vi tror att alla har tid att äta middag. Vi tycker att det är viktigt att förutsättningslösa möten uppstår som annars inte skulle skett.</p>

    <h3>Vad ska jag bjuda på?</h3>
    <p>Bjud på något du tycker är gott. Utöver att visa hänsyn till allergier och matpreferenser är det bara din egna kulinariska ambitionsnivå som avgör.</p>

    <h3>Får man servera alkohol?</h3>
    <p>Du får göra precis som du brukar och önskar. Det är du som är värd och ansvarar för att ni får en angenäm upplevelse som alla känner sig bekväma med.</p>

    <h3>Får man ta med sig någon?</h3>
    <p>Inbjudan gäller alltid + en vän eller respektive. Barn är också välkomna. Informera om hur många det blir innan middagen. Uppmuntra personen att gå bort tillsammans med någon, för trygghet och att dela upplevelsen.</p>

    <h3>Kostar det något?</h3>
    <p>Nej. Det kostar inget att bli bjuden på middag eller att gå bort. Det uppskattas dock om du tar en bild till facebook-sidan som dokumentation av rörelsen. Har du instagram får du gärna lägga upp foton och märka med #invitationsdepartementet.</p>

    <h3>Vad finns det för försäkring för mig som deltar?</h3>
    <p>Ingen. Hela initiativet bygger på förtroende för någon du ännu inte blivit bekant med. Tyvärr har vi inte resurser eller möjlighet att kolla register eller lämna några garantier för skadad egendom. Däremot träffar vi väldigt många trevliga människor som vi gärna kopplar samman med varandra. Skulle ett brott ske är det polisen du ska ta kontakt med.</p>

    <h3>Har det någonsin hänt något dåligt på en middag?</h3>
    <p>De enda dåliga middagarna har varit de när gästen inte har kommit. Tyvärr händer det ibland, pga bristande kommunikation eller kalla fötter. Vi kan inte lämna några garantier för att människor som säger sig vill gå bort på middag sedan inte gör det. I övrigt har folk varit blyga, tysta eller bara tråkiga.</p>

    <h3>Hur många middagar har det varit?</h3>
    <p>Sedan starten 2014 har över 10,000 människor mötts över middagsborden över hela Sverige.</p>

    <h3>Jag har anmält mitt intresse att bjuda på middag, vad händer nu?</h3>
    <p>Om det finns en ambassadör på din ort kommer du få en förfrågan om att välja ett datum som passar, minst en vecka framåt och inte längre fram än två månader. Vi bekräftar din förfrågan. Några dagar (senast 72h) innan får du reda på namn, nationalitet, antal gäster, allergier och telefonnummer till din gäst/värd. Du skickar då ett Välkommen på middag-sms till gästen med din adress, ev. kod, våning, namn på dörren och närmsta hållplats. Standardtid för middagar är 18.30. Om du föredrar en annan tid skriver du det i sms:et.</p>

    <h3>Jag har anmält intresse för att gå bort på middag, vad händer nu?</h3>
    <p>Vi kommer ringa upp dig och hitta en dag som passar dig att gå bort. Om du tycker att du fått vänta för länge, hör gärna av dig till hej @ invitationsdepartementet.se</p>

    <h3>Hur fungerar en middag?</h3>
    <p>En person ringer på dörren och man sätter sig tillsammans och äter mat. Människor kan vara jätteroliga eller halvtrista, blyga eller sociala, lik eller olika dig själv. Ha inte några större förväntningar utan ta det som det kommer med ett öppet sinne. Meningen med Invitationsdepartementet är att skapa ett inkluderande och tillitsfullt samhälle. Alla som deltar i projektet gör så på eget ansvar och av fri vilja. Det är då det blir som bäst.</p>

    <h3>Det finns ingen ambassadör på min ort, hur gör jag?</h3>
    <p>Vem som helst som känner glädje och ansvar inför uppgiften att skapa middagsmöten borde göra slag i saken. Hör av dig till malcolm @ invitationsdepartementet.se om du önskar vara med på kartan eller vill ha en kort manual med enkla tips på hur vi gått till väga. Invitationsdepartementet är ett fenomen som vi tillsammans sprider. Du behövs!</p>

    <h3>Vad är United Invitations?</h3>
    <p>Invitationsdepartementet kom först, men allteftersom idén sprids pratar vi om United Invitations som samlingsnamn för middagsmöten över hela världen. I början skrev en del internationell media om Department of Invitations, men då byråkrat-svenska inte gör sig lika väl i översättning och då tyska, belgiska och grekiska initativ tar egna namn på sina språk så kallar vi fenomenet United Invitations.</p>

    <h3>När och vem startade Invitationsdepartement?</h3>
    <p>Första middagen var i slutet av februari 2014 i Stockholm. Ebba Åkerman började med detta efter att ha arbetat som lärarvikarie inom SFI under ett år och blivit bjuden på fantastiska måltider hemma hos sina elever. Hon insåg att Stockholm var en mer segregerad stad än vad hon kunnat ana och ville att hennes nya och gamla kompisar skulle mötas.</p>

    <h3>Något mer som jag bör veta?</h3>
    <p>Jo, vi delar alla ett ansvar för vilken värld vi vill leva i. Det här är ett enkelt sätt att öka förståelsen och se livet från ett annat perspektiv. Och det är dessutom väldigt roligt att träffa människor som en annars aldrig träffar eftersom en inte känner dem.</p>
  </div>
</div>